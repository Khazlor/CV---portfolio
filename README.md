# CV - portfólio

Dobrý den,

Jmenuji se Vladimír Horák a hledám práci v oblasti Game-Development ideálně v okolí Brna na pracovní pozice programátor a 3D grafik.

Nedávno jsem vystudoval vysokou školu VUT FIT a kromě bakalářské práce v herním enginu Godot 4 mám dlouhodobé zkušenosti s vývojem her jako 3D grafik a programátor. Doufám že bych se Vám do týmu mohl hodit.

# Zkušenosti / Kvalifikace

V minulosti jsem 8 let aktivně 3D modeloval v programu Blender modely postav, prostředí a spoustu dalších objektů, jak pro hry, tak pro 3D tisk. Zároveň jsem řešil i ostatní věci okolo 3D modelů, jako jsou materiály a textury, normal mapy, animace, zjednodušené kolize atd. Mám také zkušenosti s programy Substance Painter, ZBrush a technickým 3D modelováním v programu SolidWorks.

Tyto 3D modely jsem převážně exportoval do herního enginu Unreal Engine 4 (verze 4.14 - 4.25), kde jsem následně řešil jejich implementaci do osobního herního projektu.

Co se programování týče, mám velké zkušenosti jak s OOP jazyky, tak ne-OOP jazyky. Na vysoké škole jsme programovali spoustu různých projektů, od základních CLI programů, přes aplikace, po překladače a interprety.

Mám zkušenosti s jazyky C/C++, Java, Python, Pascal a GDScript. Poslední rok a půl jsem aktivně programoval v GDScript, ale po drobném připomenutím syntaxe by neměl být problém přejít na jiný jazyk, případně se nějaký naučit, momentálně se učím C#.

Poslední rok a půl aktivně pracuji na velkém herním projektu Open-VTT v herním enginu Godot 4. Jedná se o open-source 2D virtuální tabletop pro hraní stolních her na hrdiny, jako je Dungeons and Dragons, Pathfinder a mnohé další. Více na: https://github.com/Khazlor/Open-VTT

Jako jeho součást jsem řešil celou strukturu hry, návrh vylepšení oproti aktuálním řešením na trhu, UI, světelný systém, zpracování uživatelského vstupu, vyhodnocování příkazů zadaných uživatelem, multiplayer, undo/redo systém, nahrávání a sdílení souborů při běhu hry, ukládání a načítání map a postav, nástroj pro konverzi PDF formulářů s informacemi o postavách používanými ve stolních hrách do formátu použitelným pro VTT, provázání postav s jejich tokeny (žetony/figurky reprezentující postavu na herní ploše), zaměřovací systém, automatické vyhodnocování akcí a mnohé další.<br>
Tím pádem mám určité zkušenosti s více oblastmi vývoje, ale nespecializuji se na žádný.

Pokud by jste se chtěli blíže seznámit s mým myšlenkovým pochodem při tvorbě projektu, většina je popsána ve svých sekcích mé bakalářské práce, jejímž výsledkem je Open-VTT: https://www.vut.cz/studenti/zav-prace/detail/156289

# Shrnutí

## 3D grafika:
Blender, Substance Painter, ZBrush + materiály v UE4, animace<br>
Galerie zajímavé volnočasové tvorby:<br>
https://drive.google.com/drive/folders/17Hb1R8_Mr8BOn2uBAP4dz_DtplGug58c

## Herní engine:
UE4, Godot 4<br>
hlavní projekt Open-VTT v Godot 4:<br>
https://github.com/Khazlor/Open-VTT

## Programování:
C/C++, Java, Python, Pascal, GDScript<br>
Momentálně se učím C#

# Ideální pozice

Jsem otevřený jakékoliv pozici, která se týká vývoje, ale preferoval bych pozici, kde by bylo možné pracovat na různých částech projektu. Podle předchozích zkušeností je má práce nejefektivnější, když si můžu na pár dní odpočinout od programování 3D modelováním a naopak. Ale nedělá mi problém se specializovat na specifickou část vývoje, nebo prostě dělat to, co je zrovna potřeba.

Také se mi nejlépe pracuje, když mám seznam věcí, které jsou potřeba udělat, a já se přes ně můžu postupně prokousávat. Tohle zvlášť preferuji z důvodu, že mám čas si problém a případné řešení řádně promyslet, ještě dříve, než ho začnu řešit, což vede k lepšímu a jednoduššímu kódu.

Považuji se za velmi agilního člověka, který nemá problém se učit nové věci a přizpůsobit se potřebám projektu, na kterém právě pracuji.

# Něco o mně

Od malička hraji počítačové hry, jedná se o hlavní faktor, který mě nasměroval na cestu k IT. Vždy mě zajímaly hry jako takové i jejich vývoj. Posledních pár let jsem aktivní hráč a DM ve stolních hrách na hrdiny, ve volném čase se zabývám kovařinou.

# Závěr

Pokud bych se Vám do týmu hodil, neváhejte mě kontaktovat, rád vyplním jakékoli dotazníky, nebo splním testovací úkoly.

Mockrát děkuji,<br>
přeji pěkný den,

Vladimír Horák
